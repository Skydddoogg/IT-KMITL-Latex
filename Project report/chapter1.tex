\chapter{บทนำ}
\label{chapter:introduction}

\section{ที่มาและความสำคัญ}
ในด้านการเรียนรู้ของเครื่องจักร (Machine Learning) ความไม่สมดุลกันของข้อมูล หมายถึง การที่จำนวนตัวอย่างของแต่ละกลุ่มข้อมูลมีจำนวนไม่เท่ากัน ซึ่งความไม่สมดุลกันของข้อมูลนี้ถูกนิยามให้เป็นปัญหาในการจัดกลุ่มข้อมูล (Classification) สาเหตุที่ความไม่สมดุลกันของข้อมูลเป็นปัญหา คือ อัลกอริทึมการจัดกลุ่ม (Classification Algorithm) จะทำงานได้อย่างมีประสิทธิภาพก็ต่อเมื่อจำนวนตัวอย่างของแต่ละกลุ่มข้อมูลมีจำนวนที่เท่าหรือใกล้เคียงกัน เมื่อมีความไม่สมดุลกันของข้อมูลจะทำให้การทำงานของอัลกอริทึมมีประสิทธิภาพด้อยลง ซึ่งอาจจะด้อยลงจนไม่สามารถจัดกลุ่มข้อมูลได้เลย

การจัดกลุ่มข้อมูลที่มีจำนวนตัวอย่างของแต่ละกลุ่มไม่สมดุลกันเป็นเรื่องธรรมดาอย่างมากในทางปฏิบัติ เนื่องจากข้อมูลที่เกิดขึ้นล้วนแต่ไม่สามารถคาดเดาได้อย่างแน่นอนว่าจำนวนตัวอย่างของแต่ละกลุ่มจะสมดุลกัน อีกทั้งข้อมูลส่วนใหญ่ยังมีลักษณะที่มีจำนวนตัวอย่างของแต่ละกลุ่มไม่สมดุลกัน เช่น ในระหว่างวัวอยู่ในช่วงเป็นสัด ช่วงเวลาที่วัวแสดงพฤติกรรมเป็นสัดจะมีจำนวนน้อยกว่าช่วงเวลาที่วัวไม่แสดงพฤติกรรมเป็นสัด เป็นต้น ในด้านการเรียนรู้ของเครื่องจักร มีความเป็นไปได้ว่าตัวจัดกลุ่มข้อมูลที่ถูกสร้างขึ้นจากชุดข้อมูลที่มีจำนวนตัวอย่างของแต่ละกลุ่มไม่สมดุลกันจะมีความลำเอียงในการจัดกลุ่ม กล่าวคือ มีโอกาสสูงที่ตัวจัดกลุ่มจะระบุว่าข้อมูลเป็นกลุ่มส่วนมาก (Majority Class) มากกว่าเป็นกลุ่มส่วนน้อย (Minority Class) ซึ่งเป็นผลทำให้การระบุข้อมูลเป็นกลุ่มส่วนน้อยมีความแม่นยำที่ต่ำกว่ามาตรฐาน ซึ่งความแม่นยำในการระบุข้อมูลเป็นแต่ละกลุ่มควรจะเท่าหรือใกล้เคียงกัน

ที่ผ่านมาได้มีการศึกษาเกี่ยวกับปัญหาการจัดกลุ่มข้อมูลในลักษณะนี้อย่างกว้างขวาง และได้แสดงให้เห็นถึงความสำคัญของปัญหาของการจัดกลุ่มข้อมูลที่มีจำนวนตัวอย่างของแต่ละกลุ่มไม่สมดุลกัน ซึ่งทำให้ประสิทธิภาพการจัดกลุ่มข้อมูลมีความแม่นยำที่ต่ำ ดังนั้นปัญหานี้จำเป็นต้องถูกจัดการ \cite{Buda:2017} เพื่อที่จะแก้ปัญหาการจัดกลุ่มข้อมูลที่มีจำนวนตัวอย่างของแต่ละกลุ่มไม่สมดุลกัน ได้มีเทคนิคเกิดขึ้นมากมาย โดยสามารถแบ่งเทคนิคการแก้ปัญหาได้ 2 ระดับ คือ (1) ระดับข้อมูล (Data-Level) ที่ซึ่งเป็นการแก้ปัญหาโดยการจัดการข้อมูลก่อนที่จะถูกนำไปประมวลในกระบวนการจัดกลุ่มข้อมูล โดยการสุ่มเพิ่มจำนวนตัวอย่างข้อมูล (Over-Sampling) และการสุ่มลดจำนวนตัวอย่างข้อมูล (Under-Sampling) เป็นเทคนิคในการแก้ปัญหาในระดับข้อมูล เทคนิคการแก้ปัญหาในระดับนี้เป็นการแก้ปัญหาแบบเบื้องต้นที่สามารถดำเนินการได้ง่าย อย่างไรก็ตามการสุ่มเพิ่มจำนวนตัวอย่างข้อมูลสามารถทำให้เกิดปัญหา Overfitting ตามมาได้อย่างง่ายดาย ในทางเดียวกันการสุ่มลดจำนวนตัวอย่างข้อมูลอาจจะเป็นการกำจัดสารสนเทศที่เป็นประโยชน์ต่อการจัดกลุ่มข้อมูลออกไป (2) ระดับตัวจัดกลุ่ม (Classifier-Level) ที่ซึ่งเป็นการแก้ปัญหาโดยการจัดการอัลกอริทึมการจัดกลุ่ม โดยการทำเทรสโช (Thresholding) การเรียนรู้แบบความเสียหายที่รู้สึกได้ง่าย (Cost-Sensitive Learning) การจัดกลุ่มข้อมูลแบบหนึ่งกลุ่ม (One-Class Classification) และการผนวกกันของหลายเทคนิค อย่างไรก็ตามเทคนิคเหล่านี้มียังไม่สามารถแก้ปัญหาได้อย่างมีประสิทธิภาพในทุก ๆ ชุดข้อมูล กล่าวคือ เทคนิคสามารถให้ความแม่นยำในการจัดกลุ่มข้อมูลแต่ละกลุ่มได้อย่างน่าพอใจสำหรับชุดข้อมูล A แต่ไม่สามารถทำได้อย่างมีประสิทธิภาพสำหรับชุดข้อมูล B เป็นต้น ดังนั้นเทคนิคใหม่ที่จะสามารถการแก้ปัญหาการจัดกลุ่มข้อมูลที่ไม่สมดุลกันได้อย่างมีประสิทธิภาพ และปรับเข้าได้กับทุกชุดข้อมูลจำเป็นต้องถูกคิดค้นขึ้น

\section{ความมุ่งหมายและวัตถุประสงค์ของการศึกษา}
\begin{enumerate}
	\item เพื่อศึกษาการจัดการปัญหาความไม่สมดุลกันของข้อมูลด้วยเทคนิคต่าง ๆ
	\item เพื่อศึกษาและเข้าในการทำงานของการเรียนรู้เชิงลึก (Deep Learning) อย่างท่องแท้
	\item เพื่อที่จะดัดแปลงแบบจำลองให้สามารถแก้ปัญหาความไม่สมดุลกันของข้อมูลได้
	\item เพื่อคิดค้นเทคนิคการเรียนรู้เชิงลึกแบบผสมที่สามารถจัดกลุ่มของข้อมูลได้อย่างมีประสิทธิภาพ
	\item เพื่อศึกษาความเป็นไปได้ในการประยุกต์ใช้เทคนิคที่คิดค้นกับชุดข้อมูลที่แตกต่างกัน
\end{enumerate}
\section{ขอบเขตการพัฒนาโครงงาน}
\begin{enumerate}
	\item ดัดแปลงแบบจำลองการเรียนรู้เชิงลึกให้สามารถจัดกลุ่มข้อมูลโดยไม่มีความลำเอียงกับกลุ่มส่วนมาก
	\item เปรียบเทียบประสิทธิภาพเชิงความแม่นยำของแบบจำลองที่ดัดแปลงกับเทคนิคอื่น ๆ ที่ใช้ในการแก้ปัญหาความไม่สมดุลกันของข้อมูล
\end{enumerate}
\section{ขั้นตอนการดำเนินงาน}
\begin{enumerate}
	\item ศึกษารูปแบบการแก้ปัญหาการจัดกลุ่มข้อมูลที่ไม่มีความสมดุล
	\item ศึกษาการทำงานของแบบจำลองการเรียนรู้เชิงลึก
	\item ศึกษางานวิจัยที่เกี่ยวข้อง
	\item ตั้งข้อสมมติฐาน
	\item ออกแบบแนวทางการสร้างแบบจำลองการเรียนรู้เชิงลึกแบบผสม
	\item สร้างแบบจำลองการเรียนรู้เชิงลึกแบบผสมตามที่ออกแบบ
	\item กำหนดจุดประสงค์การทดลองแต่ละแบบ
	\item ดำเนินการทำการทดลอง
	\item สรุปผลการทดลอง
\end{enumerate}
\section{ประโยชน์ที่คาดว่าจะได้รับ}
\begin{enumerate}
	\item แบบจำลองการจัดกลุ่มข้อมูลสามารถให้ความแม่นยำที่สูงในการระบุข้อมูลแต่กลุ่ม แม้ว่าจะมีความไม่สมดุลกันของข้อมูล
\end{enumerate}

